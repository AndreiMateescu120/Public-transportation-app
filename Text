Aplicație care gestionează cardurile de călătorie pentru transportul în comun. Pornind de la o clasă
de bază Card_calatorie, se vor modela conceptele pentru carduri de autobuz și carduri de metrou. Cardul de
autobuz conține suplimentar față de clasa de bază un sold aferent în lei, de tipul întreg. Cardul de metrou conține
suplimentar față de clasa de bază un număr de călătorii, de tipul întreg.

Se citește de la tastatură un număr întreg n (n<=10), reprezentând numărul de carduri de călătorie. Pentru fiecare
dintre cele n carduri se citesc:
a) un caracter, reprezentând tipul cardului. Acesta poate fi ‘a’ pentru autobuz sau ‘m’ pentru metrou;
b) un număr întreg format din 4 cifre reprezentând id-ul cardului;
c) o valoare întreagă, reprezentând soldul pentru cardul de autobuz sau numărul de călătorii pentru cardul de
metrou.

Ulterior, se vor citi de la tastatură valori întregi, în buclă, în funcție de care se vor executa diferite comenzi:

1) afișare carduri - pentru fiecare card se vor afișa pe ecran, în ordinea în care au fost citite de la tastatură
următoarele date, pe rânduri diferite, sub forma:
<id> <tip> <sold/numar_calatorii> <moment_ultima_validare>
Dacă nu a fost făcută nicio validare a cardului respectiv, moment_ultima_validare va lua valoarea 0.

2) încărcare card - se vor citi de la tastatură, de pe linii diferite, 2 întregi, reprezentând:
a) id-ul cardului ce urmează a fi încărcat;
b) soldul/numărul de călătorii cu care va fi încărcat.

3) validare card - se vor citi de la tastatură, de pe linii diferite, 2 întregi, reprezentând:
a) id-ul cardului ce urmează a fi validat;
b) momentul în care este validat.
O călătorie cu autobuzul costă 3 lei și este posibilă doar dacă există sold suficient în cont. Altfel, se va afișa
mesajul “Sold insuficient”. O călătorie cu metroul este posibilă doar dacă în cont sunt suficiente călătorii. Ca urmare
a validării cardului, numărul de călătorii va fi debitat cu o unitate, dacă aceasta este disponibilă în cont. Altfel, se
va afișa mesajul “Numar calatorii insuficient”. În cazul în care validarea nu se face cu succes, datele cardului rămân
neschimbate. Fiecare călătorie este valabilă timp de 90 de minute. De aceea, la fiecare validare se introduce și
momentul validării, exprimat în minute. Dacă a fost făcută o validare a cardului respectiv cu cel mult 90 de minute
în urmă, călătoria este permisă fără a mai debita cardul și momentul ultimei validări rămâne neschimbat.

4) transfer între carduri - se vor citi de la tastatură, de pe linii diferite, 3 întregi, reprezentând:
a) id-ul cardului din care se face transferul;
b) id-ul cardului către care se face transferul;
c) suma/numărul de călătorii transferate.
Transferul se poate realiza numai între carduri de același tip (autobuz-autobuz sau metrou-metrou). În cazul în
care cardul din care se face transferul nu are sold/număr de călătorii suficient sau tipurile de carduri diferă se va
afișa mesajul “Transfer nereusit”.

5) ieșire program
